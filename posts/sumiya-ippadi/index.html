<!doctype html><html lang=en-us><head><meta charset=utf-8><meta name=viewport content="width=device-width,initial-scale=1,maximum-scale=1"><meta http-equiv=x-ua-compatible content="IE=edge"><title>சுமியா இப்படி?</title><link rel=preconnect href=https://fonts.gstatic.com><link href="https://fonts.googleapis.com/css2?family=Mukta+Malar:wght@200;400;500&display=swap" rel=stylesheet><link rel=stylesheet href=/css/style.css><link rel=apple-touch-icon sizes=180x180 href=/img/apple-touch-icon.png><link rel=icon type=image/png sizes=32x32 href=/img/favicon-32x32.png><link rel=icon type=image/png sizes=16x16 href=/img/favicon-16x16.png><link rel=manifest href=/img/site.webmanifest></head><body><header><div class=name>Lalitha Visvanathan</div><nav><div class=menu><div><a href=/>Home</a></div></div></nav></header><main><article><div class=posttitle>சுமியா இப்படி?</div><time>November 25, 2020</time><div class=postmeta>167 words | 1 min read</div><div class=content><p>சுமியைப் பற்றி நினைக்கும்போதே வயிற்றைக் கலக்கியது மீனாட்சிக்கு. காலேஜ்ல படிக்கிற பெண், ஒரு நாளைப் போல தினமும் லேட்டா வந்தா?</p><p>காலேஜில் ஸ்பெஷல் க்ளாஸ் எதுவும் இல்லை. தெரிந்த தோழிகள் வீட்டுக்கும் போனதாகத் தெரியவில்லை. கணவரிடம் சொல்லவும் மீனாட்சிக்கு தயக்கமாக இருந்தது.</p><p>அண்ணா சாலையில் எம்.எம். ப்ளாசாவில், இவளுடைய ஸ்கூட்டியைப் பார்த்ததாக சிலர் கூறவும் மீனாட்சி இன்னும் மிரண்டு போனாள். அங்குள்ள காஃபி ஷாப்பிலும், ஐஸ்க்ரீம் பார்லரிலும் கல்லூரி மாணவர்கள் ஜோடி சேர்ந்து, லூட்டி அடிப்பதை இவளே பல தடவை நேரில் பார்த்திருக்கிறாள்.</p><p>சுமியிடம் அன்று வெளிநாட்டு சென்ட் வாசனை வரவும் இவள் நொறுங்கியே போனாள். இனியும் தாமதித்தால் அனர்த்தமாகி விடும்.</p><p>…</p><p>மறுநாள், மாலை ஏழு மணியளவில் எம்.எம். ப்ளாசா வாசலிலேயே மகளை கையும் களவுமாகப் பிடித்து விட்டாள்.</p><p>இருவருமாக வீட்டுக்கு வந்ததும் ‘பிலுபிலு’வென்று பிடித்துவிட்டாள்.</p><p>இவள் ஓய்ந்ததும் சுமி வருத்தத்துடன் சிரித்தாள்.</p><p>“ஏம்மா, காலேஜ் கேர்ள்ஸ்னாலே தப்பாத்தான் நடந்துப்பாங்களா? நான் அங்கே ஒரு பியூட்டி பார்லர்ல பார்ட் டைம் வேலை பார்க்கிறேம்மா. அமெரிக்காவில் மாணவர்கள் பகுதி நேர வேலை பார்ப்பதன் நலன்களைப் பற்றி அப்பா, ‘எகனாமிக் டைம்ஸி’ல் எழுதியிருந்தக் கட்டுரையைப் படித்ததும் கிடைத்த ஐடியாதான் இது.</p><p>அடுத்த மாசம் உங்களுக்கு இருபத்தைந்தாவது ‘வெட்டிங் டே’ வருதே. அப்போ உங்களுக்கு ஸர்ப்ரைஸ் பரிசுடன் சொல்லலாம்னு நினைச்சேன். தட்ஸ் ஆல்..” என்றவள் தொடர்ந்து,</p><p>“கணவன் மனைவி என்று மட்டும் இல்லை, எல்லா உறவுகளுக்கும் நம்பிக்கை என்பது ரொம்ப முக்கியம்மா.” என்றபடி தாயின் மடியில் சாய்ந்து கண்ணடித்தாள்.</p><p>——————————<br>ஜூன் 2010 மங்கையர் மலர் இதழில் பிரசுரமானது<br>——————————</p></div><div class=tagsdiv><ul id=tags><a id=onetag href=/tags/%E0%AE%95%E0%AF%81%E0%AE%B1%E0%AF%81%E0%AE%99%E0%AF%8D%E0%AE%95%E0%AE%A4%E0%AF%88>குறுங்கதை</a></ul></div></article></main><div class=footer><footer><p>&copy; 2020 - 2021 <a href=https://lalithavn.github.io/>Lalitha Visvanathan</a></p></footer></div></body></html>